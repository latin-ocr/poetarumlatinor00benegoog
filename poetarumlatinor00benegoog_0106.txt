AGE

, en Lethaea meam subeunt oblivia mentem,
nec confusa sui iam-meminisse potest.

ad nullum consurgit opus, cum corpore languet,
atque intenta suis obstupet ipsa malis.

ι carmina nulla cano3 cantandi summa voluptas
effugit, et vocis gratia vera perit.

non fora sollicito, uec blanda problemata fingo,
litibus aut rabidis commoda dura sequor.

ipsaque me species quondam dilecta reliquit
et videor formae mortuus esse meae.

pro niveo rutiloque prius nunc inficit ora
pallor et exsanguis funereusque color.

aret sicca cutis, 'rigidi stant undique nervi,
et lacerant uncae scabrida membra manus.

quondam ridentes oculi nunc fonte perenni
deplangunt poenas nocte dieque suas;

et quos grata prius ciliorum serta tegebant
desuper incumbens hispida silva premit.

ac velut inclusi caeco claudantur in antro
nescio quid torvum seu furiale vident.

iam. pavor est vidisse' senem, nec credere possis
hunc hominem, humana qui ratione caret.

si libros repete, duplex se littera findit,
largior occurrit pagina nota mihi.

claram per nebulas videor mihi cernere lucem,
nubila sunt oculis ipsa serena meis.

eripitur sine nocte dies; caligine caeca
septum Tartareo quis neget esse loco?

talia quis demens homini persuadent auctor
ut cupiat, voto turpior ipse suo?

iam subeunt morbi, subeunt discrimina mille ;
iam dulces epulae deliciaeque nocent.

cogimur a gratis animum suspendere rebuS,
atque ut vivamus, vivere desinimus.. '

 

